nisromAE socmTAns JESU. 77

nus, ut abdita et humanis inaccessa mentibus
mysteria promulgaret. Pauca sub initium et sin-
gulari cum modestia loquebatur, at ubi mediam
in disputationem erat ingressus, tam eleganter ac
splendide disserebat, neminem ut hactenus ita
locutum praedicarent, et qui doctoris fama per-
moti accesserant, majorem fama esse faterentur.
Id studebat in primis, ut contemptum Christianae
religionis, quo erant imbuti, elueret. Hanc coe-
lestem, hanc divinam aiebat esse legem, non
Europaeorum tantum aut Paravarum, et Pariarum,
sed principum, sed regum et imperatorum, hanc
omnibus ad unum necessariam, quicumque salvi
et beati esse vellent. Nobilitatem, ea suscepta
non amitti, sed perfici et illustrari. Nullam ab
ea conditionem excludi, solis ritu, qui pauperum
casas et regum palatia eodem vultu aspicit. Sic
paulatim obsolevit ille contemptus, quo nobiles
infimum vulgus nullo numero et loco prae se
habebant, et Christum in ipsis Paravis et Pariis
amare ac venerari didicerunt, quod impetrari
nunquam antea potuerat. Sic uterque ordo sum-
morum et infimorum anyzelari lapide Christo
Jesu * junctus, in eandem coelestis aedificii fabri-
cam coaluit, et florentem construxit Ecclesiam,
quae multa modo Christianorum lectissimorum
millia coelestem in terris vitam viventium complec-
titur. Cum principis doctorisque summi nomen
illustre P. Nobilio fama tribueret, ejus spectandi

'¹² Ephes. 2.

