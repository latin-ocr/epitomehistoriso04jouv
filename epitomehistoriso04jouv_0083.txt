fflsromAE socm‘rA'rls JEstJ. 75

cognatione attingeret. Ut percrebuit fama nobilis
Christiani principisque, mirari omnes ac de ipsius
nobilitate diligenter inquirere3 testes ab ultima
usque Europa petiti, et testimonia publicis tabulis
⁴ consignata, nihil denique omissum, ut ejus na-
tales et* stirpem· certis argumentis exploratam
haberent. Postquam hoc primarium caput abunde
probatum fuit, neque quidquam Patri Nobilio
cum Paravis et vulgi faece commercii intercedere
cognitum est, ad eum audiendum proceres Brach-
manesque convenere. Quos ille comiter excipiens
acl cognoscenda verae ac novae theologiae mysteria
invitavit. Suspiciebant majorem in modum, tan-
tam in homine Europaeo vernaculi sermonis fa-
cultatem, non secus ac si media in Madura et
aula fuisset educatus : eruditionem vero in nulla
doctrinae Indicae parte rudem.

Inter Brachmanes‚ unum attentiorem et
commodiorem nactus, eum sibi conciliavit expli-
candis aliquot naturalis philosophiae ac mathe-
maticae arcanis ε mox eidem symbolum Apos-
tolorum explanavit. Rerum novitate attonitum
et doceri cupientem induxit in seriam disputa-
tionem, disseruitque pluribus de Deo unc, de
mundi origine7 de primigenia culpa, de reparato
per Christum orbe. pythagoricam metempsy-
chosim, quam Inde fere omnes mordicus am-
plectuntur, praecipue refutavit. Eo demum res
evasit, ut victus Brachmanes se discipulum ultro

