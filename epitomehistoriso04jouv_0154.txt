146 ΕΡιΤοΜΕ ’

vociferantibus Pragae. Visa est occasio praeclara
Hussitis aliisque religionis hostibus insitum in ca—
tholicos odium saturandi, praedae spes plebeculam
stimulavit. Concurrunt, et specie seditiosos mi-
lites compescendi, faciunt impetum in coenobia,
eaque diripiunt, Sacerdotes et viros religiosos
contrucidant, jamque collegio Societatis, ut prae-
clari laboris metae ac praemio luculento immine-
bant , cum furentes repressit lecta equitum manus,
a Pragensi collecta magistrata. Clamant nihilo-
minus latere seditiosos in collegiO, inde extur-
bandos, plenum armorum esse , inde auferenda :
cum neque militeS, neque arma immissis explora-
toribus fuissent deprehensa, vesana plebs haere-
ticis facibus accensa, in ipsos exploratores, et
equites irruit. Irritati conviciis invehuntur in con-
fertam multitudinem , et audacissimum quemque
in fugam convertunt : iterumque ac tertio re-
deuntes infestis telis submovent. Successit nox
formidolosior. Dilapsis equitibus patebat colle-
gium direptioni certissimae ac vastitati. Crudelis ac
funesta mors singulis pene momentis expecta-
batur. Seditiosorum turma numerosior ,ad expu-
gnandam domum convenerat, ac nisi fuisset
impetratum militare praesidium, de collegio et
Patribus actum erat. A militibus depulsi, ad villas
rusticanas unde vectigalia collegii petebantur,
diripiendas convolarunt : horrea frumento spo-,-
liata, pecus abactum, dirutae maceriae, deformata

