ms'roRIAE socIETATrs JESU . 31

ficus, satelles Erebi nequissimus. Sed cum res-
titutam aegroto S. Baptismi opera valetudinem
vidisset, quam artibus impiis et veneficiis reparare
nequiverat, credidit admirans super doctrina
Domini* Pervasit vicinam gentem fama, et ad Act. 15.
Paludem, quam incolae Magnam vocant, ubi nostri
Sacerdotes triplicem habebant stationem, venere
cum ingenti comitatu legati a septem oppidis
petitum Christiana sacra. Deducti paritere sylvis
et rupibus Acagaei casas ac templa fabricare in-
stituerunt. Topianam illi habitant vallem quae
leucas fere quadraginta patet in longitudinem,
novam Gallaeciam versus. Nudi fere degunt :
pendet ex umbilico tantum lacinia cervinae pellis,
ima dorsi protegit cortex, interdum ad venusta-
tem addita, vulpis aut canis cauda. Omnibus
praelongi crineS, et versicolore toenia intertexti:
os varie picturatum, membra cetera unguine
foetido delibuta. Sagittis pugnant, quas silicibus
acutis, instar ferri, et veneno illitis armant, clava
lateri accingitur Îµ Amplius quinque millia bap-
tismo lustrata priscos mores exuerunt, et quin-
genta ridiculorum Numinum, quae sibi quisque
fecerat, simulacra in. ignem conjecerunt. Tantus
autem ardor exstitit salutaris doctrinae perci-
piendae, ut integros dies jejuni consumerent in
sacris aedibuS, ad eam auribus animisque defi-
gendam. Idem ardor populos quosdam ac dyna-
stas remotiores impulit, ut coelestis vitae leges

