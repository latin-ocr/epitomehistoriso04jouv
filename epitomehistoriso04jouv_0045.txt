n1s‘romAE SOCIETATIS Jsssu. 37

eadem, quae in civitate, munia obierunt, con-
fluente ad eos ex urbe tanta catholicorum copia,
ut iis capiendis angustus pagus esset.

Non eadem religioni libertas constabat in
Anglia. Robertus CeciliuS, aulicis artibus gratiam
Elisabethae aucupatus, ad summos honores, et
formidabilem catholicis, quos pessime oderat,
potentiam obrepserat. Iisdem artibus ad Jacobi
regis familiaritatem grassatus, catholicos illi tam
invisos reddidit, ut eos radicitus extirpare decre-
verit tanquam veritatis hostes et suos. Itaque
publico edicto prohibitum fuit, exeunte Septem-
bri, alterius cujuslibet praeterquam parlamenta-
riae, ut vocant, religionis exercitium. Priscae
leges ab Elisabetha contra Fidei Romanae culto·
res latae recentioribus durioribusque cumulatae,
tamque miserabilis evasit illorum conditio, ut
Elisabetha desideraretur.

Quam in Anglia non inveniebat quietem
religio et securitatem, in ultima invenit Asia.
Supremum diem obierat Pauli celebris mandarini
Christianus pater. Illi publice parentatum est eo
ritu, quem usurpare in exequiis Romana Ecclesia
consuevit. Palam testati sunt ipsimet ethnici nihil
magnificentius fieri potuisse, nihil convenientius
pietati liberorum erga. exstinctos parentes, qua
una prae ceteris ita gloriantur Sinae, ut qui sunt
in eornm moribus peregrini, mortuos ab eis Deo-
* rum instar coli putaverint. Iidem Sinae ineuntem

In Anglia
novo edicto
proscribitur
religio,

In Sinensi
Imperio pro-
pagatur.

