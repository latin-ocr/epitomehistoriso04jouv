128 EPITOME

repensa. Idem in Tucumaniam progressuS, Indos
omnes, qui opus in collegio Cordubensi facie-
bant, libertate frui voluit, ac si quam navarent
nostris operam, ultro ab illis, ac mercede propo-
sita, praestari. Quanto major numerus mancipio-
rum erat in oppido S. Jacobi ejusdem Tucumaniae,
tanto gravius offensum est apud cives praecipuos,
qui suas opes multitudine servitiorum metieban-
tur. Ubi de Provincialis adventu percrebruit, de-
bacchantur in Societatem , perturbare, ut aiebant,
ac miscere omnia solitam. Provincialis Episcopum
et reliquos Sacerdotes cum ipso populo infestos
animadvertens, tempori cedendum, et urbem in
praesenti deserendam judicavit, sociosque vicinam
in civitatem S. Michaelis , ipsos evocantem trans-
tulit. Statio quoque Societatis posita in urbe Men-
doza, per quam frequens e Chilensi regno in
Tucumaniam transitus est. Tumultuari populus
initio coeperat, futurum clamitans, si admitte-
rentur Patres, ut vastitatem et egestatem in pro-
vinciam inducerent, ereptis mancipiis, quorum
possessione res Hispanorum opesque stabant.
P. Didacus Torres civitatis primores docuit,
quanta esset apud ipsos penuria Sacerdotum,
quanta Indorum calamitaS, ignorantia, destitu-
tio. Movit illos orationis veritas , et spretis vulgi
rumoribus, Socii sunt accepti.

