Imperatoris
Abyssini sra-
ter a Schis-
mate revoca-
tur.

178 EPITOME

ut moribus imbui Christianis posset: illam innata
barbaries et amor libertatis in montibus et sylvis
adhuc retinuerat. Ipsa vero demum hoc anno sua
sponte destinavit oratores ad P. Montorum‚ qui
gentis nomine significarent, deliberatum cunctis
ac fixum esse, sanctam amplecti legem, et pagos
ubi erudirentur, poscerent. Montorus legatos ad
Hispanum gubernatorem deduxit, qui laudato
gentis consilio, locum, ubi doceretur, assignavit.
Dapitani Sacerdotem, quo hactenus caruerant,
diuturnis expetitum votis, acceperunt. Butuani
Christo recens adjuncti, oppidum aedificarunt,
in medioque templum et Sacerdotis domicilium
collocarunt, ut circumpositis aedificiis tamquam
munimentis utrumque defenderetur.

Abyssinorum Imperator domitis aut repressis
duodecim tyrannis, pacem religioni utcumque
redonavit, et proceres AEthiopiae ad obsequium
Romanae Sedis revocare meditans initium operis
egregii duxit a suo fratre, quem vehementer est
hortatus , ut Patres audiret 7 et quid docerent per
otium expenderet. Paruit Selacristos‚ (id Principi
nomen) audivit Patres, et catholicam doctrinam
diligenter excussit : cum ea libros Abyssinorum
et opiniones comparavit7 in iisque manifestos er-
rores perspexit. Mox se obtulit P. Francisco Ant.
Angelio plenius erudiendum , et paulopost fidem
catholicam est professus. Secuti sunt praeeuntem
plurimi belli pacisque artibus clari.

