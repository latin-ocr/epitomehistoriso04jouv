msa-omps: socmrATrs JESU. 147

miserum in modum aedificia, ne ipsis quidem ja-
nuis fenestrisque temperatum. Redacti Patres ad
summas inopiae angustias7 precarium aegre spiri-
tum pia civium liberalitate sustentarunt.

Durior fortuna collegii Commotoviensis in
eadem Bohemia fuit. Direptum funditus et ex-
haustum tristia diu furoris impii monumenta re-
tinuit. Damni pars longe maxima judicata est li-
brorum jactura, quorum numerus ingens et bene
lectus erat. Lacerati 7 conculcati, aut in fluvium,
quo domus alluebatur, dejecti sunt. Socii vicinas
in aedes recepti⁷ manus impias effugerunt.

Eodem in religionem odio incensi Lutherani
collegium Albae Juliae in Transsylvania occupa-
runt, ac solemni decreto poenisque gravissimis
propositis, sanxerunt ne quis deinceps catholicus
Sacerdos pedem in Transsylvaniam inferret. Hos
improbis animos faciebat Gabriel Bathorius‚ Prin-
ceps Transsylvaniae qui a caesis aut fugatis proce-
ribus catholicis , infectum illorum cruore gladium
ad Calvinianum antistitem misit„ admonens ut
hoc exemplo in Papistas saeviret. Neque tamen
Bathorio perficere quod maxime moliebatur licuit,
ut Sacerdotes catholicos penitus amoveret. Non
pauci latebris tecti mansere7 imo unus e Societate
in omnium oculis. Ille apud matronam illustrissi-
mam degebat, in arce Somlio 7 Hungariae finitima.
Hoc a Bathorio impetraverat matronae frater, Prin-
cipi fidus in paucis et praefectus aerarii. Ad hanc

Direptum
Commotovii
et

Albae J uliae
collegium.

