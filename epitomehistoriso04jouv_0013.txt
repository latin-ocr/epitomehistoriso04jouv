msTomAE soC1ETAT1s Jsssu. 5

clarissimos cives tam bene de Societate nostra
meritos, grata semper memoria prosequemur.
Aquitaniae pariter domiciliis ne quid inferretur
molestiae vel damni vetuit : lata in Comitem
Turnonium, qui Socios urbe sua pellere omnino
recusabat, a Senatu Parisiensi edicta rescidit.
P. Petrum Cotonum suae conscientiae arbitrum,
et regium in aula concionatorem esse jussit.
Domum suam Flexiensem, regali magnificentia
structam, in agro Andegavensi, nobis habendam
in perpetuum donavit. Patres, praecipuosque fori
et aulae proceres, pro Societatis innocentia, modo
privatim, modo publice peroranteS, primum Ble-
sis, deinde Parisiis, postea Metis, et alibi benigne
audivit. Postremo Rotomagum profectus anno
MDcm edictum restituendae Societatis ibi promul-
gari jussitss Illud senatus Parisiensis referre in
tabulas publicas, utregia solet edicta, cuncta-
batur : et Senatus Praeses semel atque iterum
admonitus, diem ex die ducebat. Instantem deni-
que urgentemque regem obtestatus, ut sibi fas
esset quae in Regis ipsius rem ac publicam esse
viderentur, libere proponere, verba per semi-
horam fecit, et oratione meditata, cui vim ac
pondus addebat oris dignitas, vocis contentio,
et innatus dicendi lepos, exposuit quaecumque
in Societatem invidiose dicta et ficta vel memi-
nisset ipse, vel ex aliis audivisset, adeo ut qui
aderant e proceribus nobis dediti expallescerent ,

