ms‘romffi socffi‘rA‘ris JESU. 235

aliquot Christo et Patribus dediti3 nihil restabit
aliud, inquiunt, nisi ut Principem populus imitetur.

Postquam regios adolescentes P. Franciscus
Corsus diligenter erudivit, destinatus est illorum
baptismo dies. Lusitani, Veneti, Poloni , Armenii,
Angli, auro nitentes et purpura , primum pompae
ducebant agmen. Subibant pueri Principes in
albis sedentes elephantis. Pendebat e collo sin-
gulis aurea Crux : circum plurima nobilitas, et
lauta famulorum caterva. Progressos eo comitatu
ad Societatis templum P. Hieronymus Xaverius
*Sacerdotali trabea indutus excepit. Ut quaeque
sacri baptismatis ceremonia peragebatur, adoles-
centes ipsimet respondebant singulari pietate. In
aulam reversos Imperator certa nummorum summa
singulos donavit, quam ipsi obtulerunt Christo,
eaque vicatim pauperibus distributa statim fuit,
ut nulla pars civitatis foret, ad quam celeberrimae
lucis laetitia non perveniret. Hanc non parum
auxere proceres e regia familia baptismi benefi-
cium paulo post'consecuti. P. Franciscus Corsos
mandatas puerilibus animis fruges colere perrexit.
Quaecumque illis explicabat, repeti sibi ab iisdem
jubebat Imperator, nec semel auditus est cum
diceret: Christianos esse illos quidem laetor, magis
autem laetabor si veros ac germanos esse Chris-
tianos intelligam.

J aponiam ingredi refugit oratio. Terrent nova
et inusitata crudelitatis impiae spectacula: sup-

Japoniae
sors infelix3

