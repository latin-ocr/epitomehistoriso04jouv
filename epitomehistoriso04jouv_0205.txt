HISTORIAE socOETATIS JESU. 197

sunt, interesse sua et religionis affirmantibus ut
abessent procul. Postquam in planitiem certamini
ac triumpho assignatam perventum est, heroes
non expectatis a quibus ligarentur lictoribus, ad
suum quisque palum cucurrerunt, arcte illum
amplexantes ac suaviter deosculati : statimque
ignis admotus est aridae, quae circumstabat, ma-
teriae. Precibus Christianorum, lamentis etiam
ethnicorum, campus omnis personuit. MartyreS,
quandiu vox et flamma sivit, inter se cohortaban-
tur, aut laudes divinas concinebant. Stabat in
felici agmine puer annorum undecim. Ambusto
corpuscuIO, cum ejus funes ignis solvisset, ad
matrem per media processit incendia, et eam
flammis circumspectam blande complexus est.
Cui mater : Fili, inquit, coelum intuere, Jesum
et Mariam invoca. Cum puer sanctissima nomina
tertio repeteret, animulam in sinu matris depo-
suit, moxque super filiolum corruens generosa
mater occubuit. Praecipuam admirationem et ab
hominibus Superisque plausum tulit Magdalenae
Virginis illustre ad posteritatis memoriam facinus:
consuevere Japones, quae magni aestimant, ea
imponere capitit, ruptis igitur igne vinculis puella
demisit se, candentesque prunas utraque colligens
manu , capiti venerabunda , tamquam geniale ser-
tum, imposuit, deinde placidissime succumbenS,
cum se prius ipsa coronasset, victorem Deo spiri-
tum reddidit.

